---
---
Redovisning kmom02
=========================

Jag gillar starkt konceptet make doc eftersom det ger mig en möjlighet att generera lättläst och lättnavigerad dokumentation av all kod. Det är verkar mycket lättare att använda något som genererats av make doc än att behöva titta runt i hela filstrukturen för att få en översikt över klasser och så vidare. Det blir förmodligen lätt att man själv, när man arbetar med något, inte dokumenterar så bra. När sedan någon annan ska ta över efter en själv så kan det bli väldigt svårt för den personen om allt inte är perfekt dokumenterat, och där kan make doc vara en stor hjälp. När det gäller UML i relation till phpDocumentor så ger phpDocumentor en bra möjlighet att sammanställa en översikt över klasser och hela kodens struktur vilket så klart är bra.

Att överföra "Gissa mitt nummer" till me-sidan gick inte smärtfritt. Det var mycket som behövde ändras och skrivas om. Jag är fortfarande ganska osäker på vad vissa delar i koden egentligen gör och hur allt hänger ihop. Men jag har fått allt att fungera som det ska nu. Ett lite obskyrt fel som jag stötte på, som jag inte kunde hitta någon mer som hade fått, är att klassen Exception inte hittades. Det visade sig att det behövdes en backslash framför Exception i "GuessException extends Exception", vilket jag läste någonstans på nätet efter att ha googlat en stund. Överlag brukar sökvägar vara något som måste ändras jämfört med vad som visas i instruktionsvideor och liknande. Sedan så finns det stor förbättringspotential i resten av koden för spelet. Jag gjorde precis så som man inte skulle göra, nämligen att jag har en stor route med ifsatser som kollar vilken knapp som klickats på, eftersom jag inte fick de mindre routerna att fungera. Jag tänker att jag får bena ut detta till nästa kursmoment (jag ligger väldigt långt efter i mina inlämningar just nu).

När det gäller att skriva kod utanför och innanför ramverket så känns det så klart bökigt när man håller på och när man inte har en bra grundstruktur så att man tvingas skriva om saker hela tiden, men jag ser ändå en inlärningspotential här eftersom man lär sig mycket av att stöta och blöta sin kod så här. Om en del i koden inte är solklar, så kan man när man tvingas att skriva om den ändå lära sig mer om hur den fungerar, när man tvingas reda ut vad som är vad. Jag kan inte se några direkta nackdelar med något av sätten mer än att jag upplever det lite krångligare att få saker att fungera inuti ramverk.

Min TIL för detta kmom är phpDocumentor och make doc, mycket användbart och användarvänligt verktyg.

Detta innehåll är skrivet i markdown och du hittar innehållet i filen `content/redovisning/02_kmom02.md`.
