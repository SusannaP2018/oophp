---
---
Redovisning kmom01
=========================

Jag har en del tidigare erfaranhet från tidigare högskolekurs, en grundkurs i C#, samt lite Javascript från databaskursen som föregick denna. Jag skulle inte säga att jag är sådär jättebekant med objektorienterad programmering dock eftersom jag börjat bara senaste halvåret och innan dess inte haft någon programmeringskunskap alls. Jag har dock gjort två små projekt i Visual Studio, en kalkylator som räknar ut hur gammal någon är dagens datum om man skriver in vilket år personen är född, och ett program som slumpar fram en ny dataspelskaraktär utifrån några olika listor av egenskaper.

Det gick ganska bra att komma in i PHP och programmeringen. Tack vare den förvisso ringa tidigare erfarenheten kunde man känna igen själva upplägget med objekt och klass och så vidare.

Det var en viss tröskel innan jag riktigt kom igång med uppgiften Gissa numret med PHP, men den berodde nog snarare på personlig motivation än på själva uppgiften. När jag väl började titta på hur Guess.php var upplagd så kändes det som att det bara var att fylla i det som fattades och sedan var det klart. För att lagra spelet i sessionen valde jag att lagra hela objektet av klassen Guess, det verkade enklast så. De svårigheter som uppstod var att få webbklienten att fungera som jag ville och jag valde till exempel att inte göra en redirectsida för att lösa F5-felmeddelandet för att jag dels låg efter med uppgiften och dels tyckte att det kändes lite svårt. Det får bli ett framtida projekt.

När det gäller Github så hjälpte det att jag redan förberett mig i designkursen. Jag har tyvärr lite svårt för Github, jag tycker inte att jag har riktigt koll på hur allt fungerar, utan jag följer bara instruktioner. Det är saker som hur terminalen kopplas till repositoryt och hur uppladdning och versionshantering går till som är lite luddigt. Men jag tror att det kommer att klarna med tiden. Allt fungerar i alla fall och det är ju bra.

Me-sidan känner jag igen sedan tidigare kurser, både dess design och struktur, vilket är roligt eftersom man då kan använda tidigare kunskaper för att göra sidan ännu bättre än föregående kurser. Tidigare har man ju tvingats lämna me-sidan för att gå vidare med annat och då är det kul att få en extra möjlighet att göra någonting liknande igen.

Min TIL för detta kmom är objektorienterad programmering i PHP, tidigare har vi ju hållit på med lite PHP men inte gått in så mycket på objekt, så detta är nytt för mig.

Detta innehåll är skrivet i markdown och du hittar innehållet i filen `content/redovisning/01_kmom01.md`.
